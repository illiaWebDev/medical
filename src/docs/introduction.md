---

title: Аптечка IFAK

---

### Що входить?

В першу чергу необхідно перевірити комплектність аптечки.
До складу IFAK аптечки входить:
- [Турнікет](./tourniquet)
- [Бандаж](./bandage)
- [Гемостатичний бинт](./hemostaticBandage)
- [Бинт для тампонади](./tamponadeBandage)
- Назофарингеальний повітропровід (+ лубрикант)
- Оклюзійна пов'язка
- Декомпресійна голка
- Протиопікова пов'язка
- Пластир у рулоні
- Ножиці Парамедика
- Маркер перманентний
- Одноразові рукавички парамедика
- Хімічне джерело світла
- Покривало рятувальне
- Картка пораненого

Щоб ознайомитись з деталями складової частини IFAK аптечки, відвідайте
відповідне посилання. Також ви знайдете матеріали, що допоможуть перевірити
якість вашого спорядження та позбавитись неякісного, що може становити
загрозу вашому життю та життю ваших побратимів.


### ВАЖЛИВО
Обов'язково перевірте якість вашого спорядження. Наявність неякісного
спорядження зменшить шанси на виживання та відновлення після поранення.
Сертифіковані та перевірені засоби індивідуального захисту значно
підвищують шанси на виживання та одужання.

<!-- Мінімальна комплектація аптечки типу IFAK:
 типу CAT
Особливої реклами не потребує — засіб №1 для зупинки кровотеч у світі


Бандаж типу ізраїльський 4" або 6"
Компресійний бандаж «Ізраїльський» - це один з кращих засобів, що замінює собою компресійну пов'язку та індивідуальний пакет перев'язувальний ІПП.

Завдяки унікальній конструкції бандаж накладається навіть однією рукою без допоміжних засобів. Найкращий засіб самодопомоги, особливо,якщо поранена одна з рук потерпілого.


Гемостатичний бинт (Кровоспас/QuikClot Combat Gauze)
Являє собою гофрований бинт, просочений гемостатиком, розроблений спеціально для зупинки сильних кровотеч, а також для щільного тампонування рани.

Бинт спроектований таким чином, що його видно при рентгенограмі,це дозволяє легко ідентифікувати засіб у раневому каналі. Гемостатик не відшаровується від бинту, гарантуючи якісну тампонаду та усунення кровотечі.


Бинт для тампонади (NAR Compressed Gauze)
Бинт тампонуючий - це рулон високоякісної бавовняної марлі у вакуумній упаковці для стерильності та компактності, призначений для зупинки кровотеч та перев'язування ран.


Назофарингеальний повітропровід + лубрикант
Назофарингеальний повітропровід необхідний відновлення прохідності дихальних шляхів. По суті, це гнучка латексна трубка, що використовується для введення в носовий прохід. При непритомності язик може запасти, що спричинить асфіксію. Введення повітроводу в носову порожнину при пораненні дозволяє зберегти життя потерпілого, створюючи незалежний повітроводдля дихання.


Оклюзійна пов'язка (Asherman Chest Seal/Beacon Chest Seal/HyFin® Vent Chest Seal)
Ефективний засіб при відкритому пневмотораксі, спричиненому проникаючим пораненням грудної клітки.


Декомпресійна голка типу (H&H Tension Pneumothorax Needle)
Дозволяє випустити зайве повітря при пневмотораксі.


Протиопікова пов'язка (Опікун/Burnshield)
Засіб першої допомоги при опіках та відкритих ранах, прискорює загоєння та запобігає ускладненням після опіків та ран.


Пластир у рулоні
Особливо реклами не потребує, додаткова фіксація пов'язок, бандажів, запобігання натертостям і мозолям.


Ножиці Парамедика
Швидко та безпечно розрізають одяг та екіпіювання на постраждалому для оперативного доступу до рани.


Маркер перманентний
Необхідний для фіксації часу накладання джгута, заповнення картки пораненого.


Одноразові рукавички парамедика
Захистять людину, яка надає допомогу. Краще мати дві пари, одягати одну пару поверх другої, намалювавши хрест на тильних сторонах долонь першої пари. Якщо верхні рукавички раптом рвуться - Ви відразу ж бачите хрест і розумієте, що на Вас тільки одна пара рукавичок і слід бути особливо уважними.


Джерело світла хімічний (ХІС) (Cyalume)
Автономне джерело світла для надання допомоги пораненому у темряві, ідентифікації тощо. Залежно від моделі гарантовано дає освітлення від півгодини до доби.


Покривало рятувальне
Рятувальне покривало - це тонка поліетиленова плівка, покрита металізованим напиленням золотистого та сріблястого кольору з різних боків, завдяки чому відбиває до 80 % випромінюваного тілом тепла та дозволяє підтримувати необхідну терморегуляцію, уникаючи перегріву або переохолодження.


Картка пораненого
Персональна карта для оперативного позначення поранень і травм дозволяє прискорити процес медичної допомоги при привезенні до медустанови. -->
